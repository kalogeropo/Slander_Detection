(i) THEOGNIS
Μήποτ’ ἐπὶ σμικρᾶι προφάσει φίλον ἄνδρ’ ἀπολέσσαι πειθόμενος χαλεπῆι, Κύρνε, διαβολίηι.

(ii) PINDAR
Ὁ … Ῥαδάμανθυς … οὐδ’ ἀπάταισι θυμὸν τέρπεται ἔνδοθεν, οἷα ψιθύρων παλάμαις ἕπετ’ αἰεὶ βροτῷ. Ἄμαχον κακὸν ἀμφοτέροις διαβολιᾶν ὑποφάτιες ἐστίν, ὀργαῖς ἀτενὲς ἀλωπέκων ἴκελοι. … Ἀδύνατα δ’ ἔπος ἐκβαλεῖν κραταιὸν ἐν ἀγαθοῖς δόλιον ἀστόν· ὅμως μὰν σαίνων ποτὶ πάντας ἄταν πάγχυ διαπλέκει. Οὔ οἱ μετέχω θράσεος. Φίλον εἴη φιλεῖν.

(iii) HERODOTUS
Διαβολὴ γάρ ἐστι δεινότατον· ἐν τῇ δύο μέν εἰσί οἱ ἀδικέοντες, εἷς δὲ ὁ ἀδικεόμενος. Ὁ μὲν γὰρ διαβάλλων ἀδικέει οὐ παρεόντος κατηγορέων, ὁ δὲ ἀδικέει ἀναπειθόμενος πρὶν ἢ ἀτρεκέως ἐκμάθῃ, ὁ δὲ δὴ ἀπεὼν τοῦ λόγου τάδε ἐν αὐτοῖσι ἀδικέεται, διαβληθείς τε ὑπὸ τοῦ ἑτέρου καὶ νομισθεὶς πρὸς τοῦ ἑτέρου κακὸς εἶναι.

(iv) ANTIPHON
…διαβολῆς ἕνεκα καὶ ἀπάτης, ὅπερ ἀδικώτατόν ἐστι τῶν ἐν ἀνθρώποις…

(v) EURIPIDES (i)
Ἀλλ’ ἦ τις ἐς σὸν οὖς με διαβαλὼν ἔχει φίλων, νοσοῦμεν δ’ οὐδὲν ὄντες αἴτιοι;

(vi) EURIPIDES (ii)
…διαβολαὶ δεινὸν ἀνθρώποις κακόν.

(vii) HIPPIAS OF HELIS 
Δεινόν ἐστιν ἡ διαβολία, ὅτι οὐδὲ τιμωρία τις κατ’ αὐτῶν γέγραπται ἐν τοῖς νόμοις, ὥσπερ τῶν κλεπτῶν, καίτοι ἄριστον ὂν κτῆμα τὴν φιλίαν κλέπτουσιν· ὥστε ἡ ὕβρις κακοῦργος οὖσα δικαιοτέρα ἐστὶ τῆς διαβολῆς διὰ τὸ μὴ ἀφανὴς εἶναι.

(viii) THUCYDIDES
Διαβολὰς μὲν οὐ σῶφρον οὔτε λέγειν τινὰς ἐς ἀλλήλους οὔτε τοὺς ἀκούοντας ἀποδέχεσθαι…

(ix) LYSIAS (i)
Δέομαι … ὑμῶν, ὦ ἄνδρες δικασταί, μὴ τὴν αὐτὴν γνώμην ἔχειν τοῖς συκοφάνταις. Τούτων μὲν γὰρ ἔργον ἐστὶ καὶ τοὺς μηδὲν ἡμαρτηκότας εἰς αἰτίαν καθιστάναι (ἐκ τούτων γὰρ ἂν μάλιστα χρηματίζοιντο)…

(x) LYSIAS (ii)
Ἀκούω γὰρ ἔγωγε, καὶ ὑμῶν δὲ τοὺς πολλοὺς οἶμαι εἰδέναι, ὅτι “πάντων δεινότατόν ἐστι διαβολή”.

(xii) ISOCRATES (i)
 Ταῖς αὐταῖς κόλαζε ζημίαις τοὺς ψευδῶς διαβάλλοντας αἷσπερ τοὺς ἐξαμαρτάνοντας.

(xii) ISOCRATES (ii)
Οὐ θαυμάζω δὲ τῶν πλείω χρόνον διατριβόντων ἐπὶ ταῖς τῶν ἐξαπατώντων κατηγορίαις ἢ ταῖς ὑπὲρ αὑτῶν ἀπολογίαις, οὐδὲ τῶν λεγόντων ὡς ἔστι μέγιστον κακὸν διαβολή· τί γὰρ ἂν γένοιτο ταύτης κακουργότερον, ἣ ποιεῖ τοὺς μὲν ψευδομένους εὐδοκιμεῖν, τοὺς δὲ μηδὲν ἡμαρτηκότας δοκεῖν ἀδικεῖν, τοὺς δὲ δικάζοντας ἐπιορκεῖν, ὅλως δὲ τὴν μὲν ἀλήθειαν ἀφανίζει, ψευδῆ δὲ δόξαν παραστήσασα τοῖς ἀκούουσιν ὃν ἂν τύχῃ τῶν πολιτῶν ἀδίκως ἀπόλλυσιν;

(xiii) ISOCRATES (iii)
…ἐπί γε τῶν προγόνων …Τοὺς … συκοφάντας πλείστων κακῶν αἰτίους ἐνόμιζον εἶναι. …Νομίζοντες τοὺς ταύτῃ τῇ τέχνῃ χρωμένους ἁπάσας ὑπερβάλλειν τὰς πονηρίας. Τοὺς μὲν γὰρ ἄλλους ἀλλ’ οὖν πειρᾶσθαί γε λανθάνειν κακουργοῦντας, τούτους δ’ ἐν ἅπασιν ἐπιδείκνυσθαι τὴν αὑτῶν ὠμότητα καὶ μισανθρωπίαν καὶ φιλαπεχθημοσύνην.

(xiv) ARISTOTLE
Ἀεὶ δὲ κατηγορεῖν χρὴ διαβολῆς καὶ λέγειν ὡς δεινὸν καὶ κοινὸν καὶ πολλῶν κακῶν αἴτιον.

(xv) MENANDER (i)
Οὐδὲν διαβολῆς ἐστιν ἐπιπονώτερον· τὴν ἐν ἑτέρῳ γὰρ κειμένην ἁμαρτίαν εἰς μέμψιν ἰδίαν αὐτὸν ἐπάναγκες λαβεῖν.

(xvi) MENANDER (ii)
Πόλεις ὅλας ἠφάνισε διαβολὴ κακή.

(xvii) MENANDER (iii)
Ψευδὴς διαβολὴ τὸν βίον λυμαίνεται.

(xviii) CLEANTHES
Κακουργότερον οὐδὲν διαβολῆς ἔστι πω· λάθρα γὰρ ἀπατήσασα τὸν πεπεισμένον μῖσος ἀναπλάττει πρὸς τὸν οὐδὲν αἴτιον. 

(xviii) CHRYSIPPUS
Ἀδιάβολον δ’ εἶναι πάντα τὸν καλὸν κἀγαθόν, ἀπαράδεκτον ὄντα διαβολῆς, ὅθεν καὶ ἀδιάβολον εἶναι κατά τε τοῦτον τὸν τρόπον καὶ τῷ μὴ διαβάλλειν ἕτερον. Εἶναι δὲ τὴν διαβολὴν “διάστασιν φαινομένων φίλων ψευδεῖ λόγῳ”· τοῦτο δὲ μὴ γίνεσθαι περὶ τοὺς ἀγαθοὺς ἄνδρας, μόνους δὲ τοὺς φαύλους καὶ διαβάλλεσθαι καὶ διαβάλλειν, δι’ ὃ καὶ τοὺς μὲν κατ’ ἀλήθειαν φίλους μήτε διαβάλλειν μήτε διαβάλλεσθαι, τοὺς δὲ δοκοῦντας καὶ φαινομένους.

(xix) PHILO OF ALEXANDRIA
Τί ἂν γένοιτο διαβολῆς χεῖρον; Κηλεῖ γὰρ τὰ ὦτα καὶ ἐκπλήττει τὴν διάνοιαν τῶν ἀκροατῶν, ἐκθηριοῖ δὲ αὐτοὺς οἷόν τι θήραμα τοῖς κακοῖς ἀεὶ ἐφεδρεύοντας. Οἱ δὲ τῷ σώφρονι λογισμῷ μάλα ἑρματισμένοι καὶ ἀναχαιτιζόμενοι, τῷ διαβάλλοντι ἀπεχθαίνουσι μάλιστα ἢ τῷ διαβεβλημένῳ, ἐπιτιμήσαντες καὶ ἐπιστομίσαντες ταῖς πρὸς μέμψιν ὁρμαῖς, ἄχρις ἂν ἐναργὴς μαρτυρίῳ ἡ ἀπόδειξις γένηται.

(xx) DIO CHRYSOSTOM (i)
Ἀρξόμεθα δὲ ἀπὸ τοῦ μάλιστα ὠφελοῦντος οἰκίαν· εἴη δ’ ἂν τοῦτο ἐπιτίμησις διαβολῆς. Διαβολὴ γὰρ κακῶν τὸ ὀξύτατον.

(xxi) DIO CHRYSOSTOM (ii)
Ἡ γὰρ διαβολὴ σφόδρα χαλεπόν ἐστι καὶ τὸ ἐξηπατῆσθαι πολὺν χρόνον.

(xxii) LUCIAN (i)
Ἔστι τοίνυν διαβολὴ κατηγορία τις ἐξ ἐρημίας γινομένη, τὸν κατηγορούμενον λεληθυῖα, ἐκ τοῦ μονομεροῦς ἀναντιλέκτως πεπιστευμένη.

(xxiii) LUCIAN (ii)
…Τὰς οὐκ ἀληθεῖς [10] κατὰ τῶν συνήθων καὶ φίλων [9] διαβολάς [3], ὑφ’ ὧν ἤδη καὶ οἶκοι ἀνάστατοι γεγόνασι καὶ πόλεις [15] [16] ἄρδην ἀπολώλασι [1], πατέρες τε κατὰ παίδων ἐξεμάνησαν…, πολλαὶ δὲ καὶ φιλίαι [9] συνεκόπησαν … ὑπὸ τῆς κατὰ τὰς διαβολὰς [3] πιθανότητος [8].

(xxiv) LUCIAN (iii)
…τὸν ποιητὴν τῆς διαβολῆς [3]. Οὗτος δὲ δὴ ὡς μὲν οὐκ ἀγαθὸς ἄνθρωπός ἐστι, πᾶσιν οἶμαι γνώριμον· οὐδεὶς γὰρ ἂν ἀγαθὸς κακῶν αἴτιος [  ] γένοιτο τῷ πλησίον, ἀλλ’ ἔστιν ἀγαθῶν ἀνδρῶν ἀφ’ ὧν εὖ ποιοῦσιν αὐτοὶ τοὺς φίλους, οὐκ ἀφ’ ὧν τοὺς ἄλλους ἀδικοῦντες [1] αἰτιῶνται [ ] καὶ μισεῖσθαι παρασκευάζουσιν [ ], εὐδοκιμεῖν δόξαν εὐνοίας προσλαβόντες. …Ἄδικος [1] ὁ τοιοῦτος καὶ παράνομός ἐστι καὶ ἀσεβὴς καὶ τοῖς χρωμένοις ἐπιζήμιος… Τίς γὰρ οὐκ ἂν ὁμολογήσειε τὴν μὲν ἰσότητα ἐν ἅπαντι καὶ τὸ μηδὲν πλέον δικαιοσύνης ἔργα εἶναι, τὸ δὲ ἄνισόν τε καὶ πλεονεκτικὸν ἀδικίας [1]; Ὁ δὲ τῇ διαβολῇ [3] κατὰ τῶν ἀπόντων λάθρᾳ [6] χρώμενος πῶς οὐ πλεονέκτης ἐστὶν ὅλον τὸν ἀκροατὴν [8] σφετεριζόμενος καὶ προκαταλαμβάνων αὐτοῦ τὰ ὦτα [8] καὶ ἀποφράττων καὶ τῷ δευτέρῳ λόγῳ παντελῶς ἄβατα κατασκευάζων αὐτὰ ὑπὸ τῆς διαβολῆς [3] προεμπεπλησμένα; Ἐσχάτης ἀδικίας [1] τὸ τοιοῦτον… …Πολλῶν ὄντων ἐν τῷ βίῳ ἀδικημάτων [1] οὐδὲν [2] ἄν τις εὕροι χεῖρον [1] οὐδὲ ἀδικώτερον [1] [12] ἢ ἀκρίτους τινὰς καὶ ἀμοίρους λόγων καταδεδικάσθαι· ὅπερ ἐξ ἅπαντος ὁ διαβάλλων [3] ἐπιχειρεῖ ποιεῖν ἄκριτον ὑπάγων τὸν διαβαλλόμενον τῇ τοῦ ἀκούοντος [ ] ὀργῇ καὶ τὴν ἀπολογίαν τῷ λαθραίῳ [6] τῆς κατηγορίας [3] παραιρούμενος. Καὶ γὰρ ἀπαρρησίαστος καὶ δειλὸς ἅπας ὁ τοιοῦτος ἄνθρωπος οὐδὲν ἐς τοὐμφανὲς [6] ἄγων, ἀλλ’ ὥσπερ οἱ λοχῶντες ἐξ ἀφανοῦς [6] ποθεν τοξεύων, ὡς μηδὲ ἀντιτάξασθαι δυνατὸν εἶναι μηδὲ ἀνταγωνίσασθαι, ἀλλ’ ἐν ἀπορίᾳ καὶ ἀγνοίᾳ τοῦ πολέμου διαφθείρεσθαι, ὃ μέγιστόν ἐστι σημεῖον τοῦ μηδὲν ὑγιὲς [  ] τοὺς διαβάλλοντας [3] λέγειν. Ἐπεὶ εἴ τίς γε τἀληθῆ [  ] κατηγοροῦντι [3] ἑαυτῷ συνεπίσταται, οὗτος, οἶμαι, καὶ  εἰς τὸ φανερὸν [6] ἐλέγχει καὶ διευθύνει καὶ ἀντεξετάζει τῷ λόγῳ, ὥσπερ οὐδεὶς ἂν ἐκ τοῦ προφανοῦς [6] νικᾶν δυνάμενος ἐνέδρᾳ ποτὲ καὶ ἀπάτῃ [  ] χρήσαιτο κατὰ τῶν πολεμίων.

(xxv) LUCIAN (iv)
 Τί οὖν χρὴ καὶ ποιεῖν τόν γε νοῦν ἔχοντα ἢ ἀρετῆς ἢ ἀληθείας ἀμφισβητοῦντα; …Ἀποφράττειν τὰ ὦτα [  ] καὶ μὴ ἀνέδην αὐτὰ ἀναπεταννύειν τοῖς πάθει προειλημμένοις, ἀλλ’ ἐπιστήσαντα ἀκριβῆ θυρωρὸν τὸν λογισμὸν ἅπασι τοῖς λεγομένοις [  ] τὰ μὲν ἄξια προσίεσθαι καὶ παραβάλλεσθαι, τὰ φαῦλα δὲ ἀποκλείειν καὶ ἀπωθεῖν… Ἐπειδὰν τοίνυν τοιαῦτα προσίῃ τις λέγων [  ], αὐτὸ ἐφ’ ἑαυτοῦ χρὴ τὸ πρᾶγμα ἐξετάζειν… Οὐ δεῖ τοίνυν πιστεύειν [  ] ἀλλοτρίᾳ κρίσει, μᾶλλον δὲ μίσει τοῦ κατηγοροῦντος [  ], ἀλλ’ ἑαυτῷ τὴν ἐξέτασιν φυλακτέον τῆς ἀληθείας [10], ἀποδόντα καὶ τῷ διαβάλλοντι [3] τὸν φθόνον καὶ ἐν φανερῷ [6] ποιησάμενον τὸν ἔλεγχον τῆς ἑκατέρου διανοίας, καὶ μισεῖν [  ] οὕτω καὶ ἀγαπᾶν [  ] τὸν δεδοκιμασμένον.

